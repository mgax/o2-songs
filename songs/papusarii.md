---
title: Papusarii
author: Vasile Mardare
layout: song
---


Acorduri:  
Strofă: la / Fa Do Mi / la / Fa Mi (x2)  
Refren: re Mi la (x3) / Fa Mi la  


1.Păpuşari, luaţi-vă revanşa  
Morţii voştri sunt de voi produşi  
N-are rost să vă mai sinucideţi  
Scoate-ţi-vă mâna din păpuşi  
Hai la teatru, că e iarăşi dramă  
Că e iar la modă cum vedeţi  
Nu le mai ajunge că se mişcă  
Toată ziua filme pe pereţi  


R: Totuşi cine îi încurajează  
Totuşi cine îi aţâţă-n trup  
Cine e directorul de teatru  
Şi totuşi păpuşarii cine sunt  


2. Urcă iar păpuşile pe scenă  
Ascultând scheleticele mâini  
Ale unor tragice fantome  
Păpuşari cu suflete de câini  
Păpuşarii mişcă după voie  
Ascultând scenariul lor moral  
Dar când ei reintră-n cicatrice  
Se trezesc morminte în Ardeal  


3. Hai la teatru, că e iarăşi dramă  
Spectatorii cască ochii mari  
Ce frumos, păpuşile dansează  
Tremurând în mâini de păpuşari  
Teatrul nostru de marionete  
Îşi reintră-n drepturi desuet  
Dar din nou pe scenă curge sânge  
Şi plătim cu viaţa un bilet  
