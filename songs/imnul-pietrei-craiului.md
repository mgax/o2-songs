---
title: Imnul Pietrei Craiului
layout: song
---

1\. Avem un singur Crai ce-așteaptă neclintit  
Cu ale sale creste ce-s roșii-n asfințit  
Plecam sâmbătă seara, urcăm toți împreună  
Și liberi ca să fim sub cerul clar de lună  
Să vii să îl străbatem pe ale sale drumuri  
Să vezi cum cresc la brazi cu miile de muguri  
Să vezi și jneapănul cum creanga și-a plecat  
Ce vitregă-i natura și-i vânt neîncetat  

R: Și vreau să vii și tu, să mergem împreună  
Să împletim acolo a Craiului cunună  
Din garofițe roșii și din bujori de munte  
Din liliac și flori de colț cărunte  
Hei, hai, liliac și flori de colț cărunte  

2\. De pleci din Curmătura, traseu pe bandă-albastră  
Ajungi în Șaua Caprei, cobori apoi sub creastă  
Să treci și de Găvan, de Padina Închisă  
De stânca Orgii Mari și de Diana stinsă  
De vrei să știi ce-i munte, să urci prin  
Crăpătură S-ajungi pe Vârful Turnu, să mângâi stânca dură  
Să treci și de-Ascuțit, Țimbalele-amândouă  
De Vârful Zbirea-Om când ninge și când plouă  

3\. De urci înspre Ascunsă pe Hornul Nisipos  
E noapte și e iarnă și vântul e tăios  
Să simți rucsacu-n spate, o muncă de  
Sisif Și mâna pe chitară lipindu-se de griff  
De pleci din Plaiul Foii pe drumul pietruit  
Ai să ajungi la Șpirla, refugiul poleit  
Să-i întâlnești pe Marius, pe Ghimpe și pe Dan  
Și vei vedea ce-nseamnă să fii un munțoman  

4\. Pe Lanțuri de te-ncumeți în nopți cu lună plină  
Și prin zăpada-naltă să tai poteca lină  
Când ochii tăi se-nalță spre bolta înstelată  
La crucea unei fete să-ngenunchezi o dată  
Când râuri de sudoare-ți vor șirui pe față  
Să ai credință-n tine și-ncredere în viață  
Aicea sus pe munte nimic nu e ușor  
Mai bine stați acasă în poala mamelor  
