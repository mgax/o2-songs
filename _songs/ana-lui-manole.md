---
title: Ana lui Manole
author: Mirela Atudorei
video: https://www.youtube.com/watch?v=n2bFn7N3MvY
---

**Acorduri:**  
**Strofă:** *mi / mi / Re mi (x2)*  
**Refren:** *Sol / Re / mi Re mi (x2)*  
SAU  
**Strofă:** *la / la / Sol la (x2)*  
**Refren:** *Do / Sol / la Sol la (x2)* 


**1\.** Voi zidiţi în jurul meu  
Dar în zid aici sunt eu  
Dar în zid aici sunt eu, sunt eu  
Hai, Manole, pune zid  
Să nu pot să-l mai deschid  
Hai îmbracă-mă în zid, zid greu  


**R:** Turla-mi soarbe capu-n ea  
În altar e fruntea mea  
Ochii în fereşti vor sta, spre cer  
Voi lucraţi şi vă e greu  
Însă de murit - mor eu  
Jertfa voastră sunt chiar eu, eu pier  


**2\.** Pe oriunde sunt zidiri  
Omul meu, să nu te miri  
Le-au întruchipat doi miri de rând  
Doar că tu de-a pururi pleci  
Eu rămân aici pe veci  
Sclavă cărămizii reci, plângând  


**3.** Sângele mi-i încă viu  
Voi nu ştiţi că şi eu ştiu  
C-am să mor dintr-un pariu stupid  
Hai, Manole, fii mai demn  
Cum să-ţi faci aripi din lemn  
Mi se face-a moarte semn, în zid  


**4.** Să te-nchini când vei pleca  
Să nu uiţi, să nu uiţi cumva  
Că-năuntru-i Ana ta, om crud  
Milă cum nu poţi să ai  
Voi plecaţi către alt rai  
Eu în zid abia mă mai aud  
