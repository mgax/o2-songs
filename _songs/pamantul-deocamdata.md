---
title: Pământul Deocamdată
author: Mircea Vintilă
video: http://www.youtube.com/watch?v=DzU3Zed9Ths
---

Acorduri:  
**Strofă**: *la Sol / Sol Do / Do Fa / Fa Do (x2) - Do Sol*  
**Refren**: *Sol Do / Fa Do / Sol Do / Fa Do / Sol la*  

1\. Timpul vieții ni-i scurt  
Hai să-l facem curat  
Trăiesc unii din furt  
Alții doar din ce-au dat  
Sunt săraci și bogați  
Lașii scuipă pe prag  
Voi ce-n lună zburați  
Pân' la cer vă urcați  
Pe spinări de noi sclavi  

R: Pe pământ avem de toate  
Și mai bune și mai rele, bune, rele  
Și-nchisori și libertate  
Și-ar putea și nu se poate  
Și noroi și stele  

2\. Voi ce-n lună plecați  
Cu-ale noastre izbânzi  
Nu uitați c-aveți frați  
Pe planetă flămânzi  
Pâinea lor o mâncați  
Printre stele zburând  
Voi degeaba zburați  
Când cei subdezvoltați  
Se târăsc pe pământ  

3\. Lumea-i plină de răni  
Și de doctori docenți  
Și de măști și de vămi  
Și de mari inocenți  
Fiindcă nașteți copii  
Apărați-i luptând  
Doborâți monștrii vii  
Ce de-un veac de vecii  
Norii pun pe pământ  

4\. Între cei care trag  
Și acei ce sunt trași  
Nu e loc de vreun steag  
E o groapă de pași  
Între ei sunt sudați  
Cu un strâmb ideal  
Cum sunt bine legați  
Condamnatul de laț  
Și biciușca de cal  

5\. Fii ai muncii, aveți  
Nădușală pe piept  
Cum stă nurca de preț  
Pe-al madamelor piept  
Unii au, alții fac  
Unii dorm, alții sunt  
Între înger și drac  
Trage omul sărac  
Înhămat la pământ  

R\: Pe pământ avem de toate  
Și mai bune și mai rele, bune, rele  
Și-nchisori și libertate  
Și-ar putea și nu se poate  
Și ruină și cetate  
Genii mari și frunți tembele  
Vânt ce stă și vânt ce bate  
Și martiri, dar și lichele  
Nedreptate și dreptate  
Și-ar putea și nu se poate  
Și noroi și stele  
