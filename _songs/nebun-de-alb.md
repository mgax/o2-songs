---
title: Nebun de Alb  
author: Emeric Imre  
video: https://www.youtube.com/watch?v=EZmDzxpiiYE  
---
Acorduri:  
**Strofă**: la Fa / Do Mi Mi7 / la Fa / re Mi la (x2)  
**Refren**: re Sol Do / re Mi Mi7 / Fa Mi la / Fa Mi la  
 
1\. Acum sunt mai pustiu ca totdeauna  
De când mă simt tot mai bogat de tine  
Şi-mi stau pe tâmple soarele şi luna  
Acum mi-e cel mai rău şi cel mai bine  
Şi uite, n-are cine să ne-ajute  
Abia-şi mai tine lumea ale sale  
Şi-ntr-un perete alb de muze mute  
Nebunii negrii caută o cale  
 
R: Şi te iubesc cu milă şi cu groază  
Tot ce-i al tău mi se cuvine mie  
Ca un nebun de alb ce capturează  
Regina neagră pentru veşnicie  
 
2\. Prin gări descreierate - accidente  
Marfare triste vin în miezul verii  
Iar eu sunt plin de gesturi imprudente  
Ca să te-apropii şi ca să te sperii  
Jur-împrejur privelişti aberante  
Copii fragili ducând părinţii-n spate  
Bătrâni cu sănii gri de os pe pante  
Şi albatroşi venind spre zări uscate  
 
3\. Mi-e dor de tine şi îţi caut chipul  
În fiecare margine a firii  
În podul palmei dacă iau nisipul  
Simt un inel jucându-se de-a mirii  
Te-aud în bătălii din vreme-n vreme  
Ostaşii gărzii tale ţi se-nchină  
Iubita mea cu foarte mari probleme  
Cu chip slavon şi nume de regină  
