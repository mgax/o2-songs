---
title: Bună varianta rea
author: Emeric Imre
video: http://www.youtube.com/watch?v=CUCye-RjG8g
---

Acorduri: *C G C A / Dm F G*  
Refren: *Am Em F C/G*  

1\. La noapte ne certăm definitiv  
Ne despărțim în mici felii de pâine  
Și ne urâm acum fără motiv   
Să ne-mpăcăm fără motive mâine  

2\. Nu-i cauză și nu e nici efect  
În toată încleștarea asta mare  
Iubirea noastră toată-i un defect  
Ferească D-zeu să se repare  

R: Îmi vine să te-njur de D-zeu  
Și-apoi să-l rog pe el să te salveze  
Ești binelele precum ești răul meu  
Cea mai cumplită dintre ipoteze  

3\. Mă calci pe nervi și mă înnebunești,  
Ai să mă faci, fierbinteo și rebelo,  
Cu-aceste negre mâini împărătești  
Să-ți nimeresc gâtlejul ca Othello.  

4\. Tu, am impresia, nici nu observi  
Cu ce iubire te păstrez în mine,  
Pe inimă te port, te duc pe nervi,  
M-ai prefăcut în cioburi și ruine.  

5\. La tot ce-i hotărât definitiv  
Nu am nici azi nimica împotrivă,  
Dar eu mă tem să nu găsim motiv  
Pentru o despărțire relativă.  

6\. Promite-mi că pe celălalt tărâm  
Ne vom vedea cu niște ochi de gheață  
Atâta timp cât nu ne hotărâm  
La scurta despărțire de o viață.  
