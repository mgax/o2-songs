---
title: Lacrimi și surâs
author: Karma
video: http://www.youtube.com/watch?v=asdv_E0dO3k
---

Acorduri: *mi Re Do (la) / Re mi (mi) / mi Re Do (la) / la Re Sol Re Do mi*  

1\. Când lacrimi calde ți s-au scurs  
De pe obraz în palma mea  
Aveai pe buze un surâs  
Și cât de bine îți stătea  

2\. Erai doar lacrimi și surâs  
Și ochii-n noapte-ți străluceau  
Eu am fost tare, tu ai plâns  
Și amintirile dureau  

3\. Nu-nțelegeam că despărțirea  
Venise-atuncea între noi  
Și încă mai speram iubirea  
Să cadă printre-atâtea ploi  

4\. Ce-aș fi putut atunci să-ți spun  
Nici nu mai știu și nici nu-mi pasă  
Cu ochii-nchiși pornesc din nou la drum  
Călător pribeag care se-ntoarce-acasă  
