---
title: Dor de ducă
---

**Acorduri:**: *la, Sol, re*

Când pe lume am venit  
O zână mi-a poruncit  
Să n-am liniște nici pace  
Până n-oi găsi ce-mi place  
S-am în mine dor de ducă  
Ast-a fost a ei poruncă.  

Încă din copilărie  
Hoinăream desculț prin glie  
M-ascundeam în lan de grâu  
Și mă bălăceam în râu  
Mi-am amintit de-a ei poruncă  
Și-am plecat grăbit prin luncă  

Și-am ajuns la-ntinsa mare  
Unde soarele răsare  
Pescăruși în zbor țipau  
Gândurile-mi rătăceau  
Totul răscolea în mine  
Și-am pornit spre largi coline.  

R:  
Dor de ducă, dor de ducă  
Unde dracu să mă ducă  
Piscuri se înalță-n zare  
Mândre strălucesc în soare  
Și semețe mă îndeamnă  
Ia poteca spre cabană.  

Chiar când e cuprins de ură  
Și pe nimeni nu îndură  
Biciuindu-și stânca-n vânt  
Culcând brazii la pământ  
De-o pornesc în sus voios  
Mă primește mânios  

Ține trăsnetul în mână  
Pe buze are furtună  
Dar privește-n ochii mei  
Și nu vede teamă-n ei  
Și-mi zâmbește impăcat   
Te-am iertat căci ești bărbat   

R:  
Dor de ducă, dor de ducă  
Unde dracu să mă ducă  
Piscuri se înalță-n zare  
Mândre strălucesc în soare  
Și semețe mă îndeamnă  
Ia poteca spre cabană.  

Viscolul mi-alintă fața  
Doamne ce frumoasă-i viața  
Sângele ce-mi curge-n vine  
Ploaia ce pătrunde-n mine  
Hainele de vânt sunt roase  
Gerul ce-mi pătrunde-n oase  

Hoinărind prin munți hai-hui  
Nu duc dorul nimănui  
El mi-e soră, el mi-e frate  
De munte nu m-aș desparte  
Aici vreau eu să trăiesc  
Doamne cât îl mai iubesc.  

Drumețule să n-ai frică  
Muntele nu-ți poartă pică  
Apele nu-i tulbura  
Pădurea nu i-o tăia  
Ascultă de-al meu îndemn  
Că te-ajunge greu blestem.  

R:  
Dor de ducă, dor de ducă  
Unde dracu să mă ducă  
Piscuri se înalță-n zare  
Mândre strălucesc în soare  
Și semețe mă îndeamnă  
Ia poteca spre cabană!  
Ia poteca spre cabană!  
